<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Петима българи завоюваха шампионски пояси на SENSHI 8</title>
    <link rel="stylesheet" href="five_bulgarians.css">
</head>
<body>
    <div class="header">
        <h1>ПЕТИМА БЪЛГАРИ ЗАВОЮВАХА ШАМПИОНСКИ ПОЯСИ НА SENSHI 8</h1>
    </div>
    <div class="body">
        <div class="left">
            <img class="five-bulgarians" src="../images/five-bulg.jpg" alt="Five bulgarians senshi 8 picture">
        </div>
        <div class="right">
            <p>Пет български победи отбелязаха родните бойци на осмото издание на международната бойна галавечер SENSHI. 
                В нея участваха професионални състезатели по кикбокс, муай тай и киокушин от 11 държави, а битките на ринга бяха повече от атрактивни.
                &nbsp;
            </p>
                <p>Рефери, коментатори и специални гости на международната бойна галавечер бяха световните К-1 величия Петер Артс, Семи Шилт и Ернесто Хуст
                    . Сред специалните гости беше и генералният секретар на Професионалната лига на KWU шихан Александър Пичкунов, както и един от най-влиятелните хора в 
                    света на бойните спортове – президентът на ISKA Европа Пол Хенеси.
                    &nbsp;
                </p>
                <p>В големия двубой за вечерта, който беше под номер 10 в програмата на SENSHI 8, един срещу друг за пояса Шампион на SENSHI излязоха 
                    Европейските шампиони на WAKO PRO от България Димитър Пенчев и Петър Стойков.&nbsp;
                    <br>
                    <br>
                    Двамата премериха сили по правилата на KWU FULL CONTACT в категория до 70 кг и вдигнаха залата на крака в рамките на три рунда. 
                    Мачът оправда големите очаквания и беше повече от оспорван до последно, като след последният гонг съдиите отсъдиха победа в полза на Пенчев.
                </p>
                <p>Бойното шоу, което се проведе на 22 май в София, беше открито с двубой между Украйна и Казахстан. С единодушно съдийско решение 
                    казахстанецът Алишер Карменов победи Артьом Веклич.&nbsp;
                </p>
                <p>Двамата изиграха атрактивна битка по правилника на KWU SENSHI в кат. до 65 килограма. Първият рунд премина по-неуверено
                    за Карменов, но той категорично взе втория и третия рунд на битката, което бе отчетено от съдиите при финалното им решение.
                </p>
                <p>Брутален нокаут и победа за европейския шампион по муай тай от България Драгомир Петров белязаха втория двубой от програмата на SENSHI 8.
                    Опонентът на Петров – шампионът по кикбокс на Испания Педро Граньо от Испания, удържа стоически на всички атаки, които българинът му поднесе,
                    а на няколко пъти имаше и съмнения дали ще може да продължи мача. Краят обаче дойде 20 секунди&nbsp;преди края на третия рунд,
                    когато мощен десен кик в главата на испанеца го прати на земята и наложи намесата на медицинските екипи.
                    За изпълнението си Петров получи и специалната награда на вечерта за най-добра техника.
                </p>
                <p>С единодушно съдийско решение европейският киокушин шампион от България Кристиян Дойчев победи шампионът на Русия и 
                    многократен №1 на Южна Русия Давид Биткаш в третия мач на SENSHI 8. Българинът не остави никакъв шанс на Биткаш и доминираше 
                    през почти целия мач, а в последните секунди постави на колене руснака.&nbsp;
                </p>
                <p>Четвъртият мач от бойната карта на SENSHI 8 завърши с победа по точки за украинската кикбокс звезда Владислав Фостенко,
                    който е шампион на Pit Bull Fight 2019 и на Украинската купа по кикбокс К-1 за 2020 година, над родния боец Костадин Кърджалийски,
                    който е „Спортист номер 1“ на Гоце Делчев за 2018 година и носител на републикански титли по кикбокс
                </p>
                <p>В гладиаторска битка с допълнителен рунд носителят на Европейския пояс на WAKO PRO Ахмед Крънич победи възпитаникът
                    на К-1 легендата Петер Артс от Нидерландия Бадер Фердаус. Срещата между двамата беше оспорвана и в трите рунда.
                    Тъй като двубоите не могат да завършват наравно, съдиите дадоха допълнителен рунд, в който Крънич показа надмощие.
                </p>
                <p>Руската бойна звезда Артьом Пашпорин наложи волята си след 3 рунда над Фархад Ахмеджанов в шестия мач от галавечерта на SENSHI 8.
                    Руснакът, който излезе на ринга като каубой, ликува с трофея при 70 килограмовите по правилата на KWU SENSHI,
                    след като бе по-добрият в битката с „Индианеца“ от Беларус.
                </p>
        </div>
</body>
</html>